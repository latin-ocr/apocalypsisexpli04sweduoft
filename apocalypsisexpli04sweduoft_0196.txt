    

2098 APOCALYPSIS EXPLICATA.

similiter hic discipuli vocantur “fratres‚'’ quia per “disci-
pulos’' aeque ac per “fratres ” significantur omnes qui ab
ecclesia Ipsius in bono charitatis sunt. Apud Matthaeum,

‘⁴ Respondeas Rex dixit illis, Dico vobis, in quantum fecistis uni ex his
fratribus meis minimis, Mihi fecistis'' (xxv. 40) :

quod illi qui bona charitatis praestiterunt hic dicantur a
Domino “fratres,” constat ex praecedentibus ibi; at sci-
endum est quod Dominus, tametsi illorum Pater est, usque
nominet illos ‘.‘fratres;’' sed illorum Pater est ex Divino
Amore, sed Frater ex Divino quod procedit ex Ipso:
causa est, quia omnes in caelis sunt receptiones Divini
quod procedit ex Ipso, ac Divinum quod procedit ex Do-
mino, cujus receptiones sunt, est Dominus in caelo, et
quoque in ecclesia; et hoc non est angeli nec hominis,
sed Domini apud illos; quare Dominus ipsum bonum cha-
ritatis apud illos, quod est suum, vocat Fratrem; proinde
etiam angelos et homines, quia sunt subjecta recipientia
illius boni. Verbo, Divinum procedens quod est Divinum
. Domini in caelis, est Divinum natum a Domino in caelo;
quare ex illo Divino, angeli qui sunt recipientes ejus,
vocantur “filii Dei ;” et quia hi ex illo Divino apud se¹
recepto sunt fratres, est Dominus in illis qui dicit “Frater ;''
angeli enim non loquuntur ex se sed ex Domino, dum
ex bono charitatis: inde nunc est quod Dominus dicat,
“In quantum fecistis uni ex his fratribus meis minimis,
Mihi fecistis ;’' sunt itaque bona charitatis, quae in prae-
cedentibus enumerantur, quae in sensu spirituali sunt
Domini fratres, et quae propter praedictam causam vocan-
tur a Domino “fratres :’' per “ Regem'’ etiam, qui ita illos
vocat, significatur Divinum procedens, quod una voce
vocatur Divinum Verum, seu Divinum spirituale, quod in
sua essentia est bonum charitatis. Tenendum itaque est
quod Dominus non vocaverit illos “fratres‘' ex eo quod
Ipse Homo fuerit sicut illi, secundum opinionem in Chris-
tiano orbe receptam ; ex quo sequitur quod ideo non liceat
alicui homini vocare Dominum fratrem; est enim Deus
etiam quoad Humanum, et Deus non est frater, sed est
Pater. Quod Dominus dicatur frater in ecclesiis in ter-
ris, est quia de Humano Ipsius non aliam ideam captave-
runt quam sicut de humano alius hominis, cum tamen

