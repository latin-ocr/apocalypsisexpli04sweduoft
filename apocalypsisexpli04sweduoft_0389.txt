    

CAP. xm„ vERs. 11.-N. 817[‘b]. , 2291

Sciendum' est quod per omnia nomina personarum et
locorum in Verbo significentur res et status ecclesiae, et
praecipue per nomina in primis capitibus Geneseos, quia
historica in illis sunt historica faeta, continentia arca-
nissima caeli, sed usque sanctissima in sensu litterae, quia
in singulis vocibus ibi est sensus spiritualis conjungens
caelos cum hominibus ecclesiae. Quid historica illa in
sensu spirituali involvunt, et quid nomina personarum ibi
significant, explicatum est in Arcam's caelestibus. Per
“Canium’' significantur cognitiones veri et boni separa-
tae a vita secundum illas, ita ab amore caelesti; et per
“Abelem'’ significatur amor caelestis: seu quod idem,
per “ Cainum” significatur verum separatum a bono, et per
“Abelem’' bonum conjunctum vero. Et quia verum est
primum ecclesiae, nam omnis ecclesia formatur per vera,
a veris enim, seu a cognitionibus veri et boni incohat
omnis ecclesia, ideo fuit Cainus primogenitus, et nomi-
natus est “vir Jehovae;''. per “virum” enim “Jehovae”
in Verbo significatur verum caeli et ecclesiae3 ac per
“humum,” quam coluit Cain, significatur ecclesia: sepa-
ratio veri a bono significatur per “necem Abelis a Caino ;”
nam dum omne ecclesiae ponitur in veris aut in cogni-
tionibus, et non in bonis aut in affectionibus vivendi secun-
dum vera, tunc bonum cum ejus affectionibus occiditur:
et quia omne ecclesiae perit quando verum separatur a
bono, ideo “Cainus ejectus est ex humo‚” per quam, ut
dietum est, significatur ecclesia. At quia vera sunt prima
ecclesiae, nam vera docebunt vitam, ideo “positum est
signum in Caino, ne quis illum occideret ;'’ et statutum
est “ut septempliciter vindicaretur, si quis illum occideret.”
Et quia verum absque bono fertur huc illuc, nihil enim est
quod ducit, quare successive labitur in falsa, et dilabitur a
via quae ducit ad caeluni, ideo “Cain ejeaus est a facie
Jehovae, et faetus vagus et profugus.” Simile est cum
fide et charitate, quia fides est veri, et charitas est boni;
ita cum fide separata a charitate simile est cum illis quae
dicuntur de Caino, quod nempe “occidat Abelem fratrem
suum,'' qui est charitas, et quod inde pereat ecclesia, quod
significatur per “ejici ex humo‚” ac “fieri vagus et prosu-
gusJ’ nam cum fides separatur a charitate, tunc verum
successive vertitur in falsum, ac dilabitur.

