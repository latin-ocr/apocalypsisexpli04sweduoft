2164 r APOCALYPSIS EXPLICATA.

“ Ultor,” “ Zelotes,'’ ‘¹ irascens,'‘ “ excandescens ;’' quae loca

Verbi sic falsificant, nam talia dicuntur in sensu litterae
Verbi secundum apparentias: quando enim homo post
mortem, dum fit spiritus, in malis est per vitam suam in
mundo, tune avertit se a Domino; et cum ab Ipso se aver-
tit, et Ipsum negat, non amplius potest in tutela Ipsius
esse quin malum ejus illum puniat, nam malo inest poena
mali, sicut bono inest merces boni; et quia punitio mali
a malo, hoc est, a malis, apparet sicut soret punitio a
Divino, ideo ex apparentia illa dicitur in Verbo de Divino,
quod “irascatur‚’' ‘⁶ condemnet,’‘ “conjiciat in infernum‚'’ et
similia. Quod tamen Dominus nullum condemnet et puniat,
videatur in opere De Caelo et Inferna (n. 545. 550), ubi agitur de
e0, Quod Dominus neminem in Infernum dejiciat, sed quod
ipse Spiritus semet. Ex his constare potest quomodo blas-
phematur Divinum per falsificationem Verbi ; cogitatur enim
quod Deus aliquo respectu sit vindex, ultor, quod irascatur,
conjiciat in infernum, puniat, cum tamen malum se ipsum
punit, ita infernum, a quo malum, et non Divinum. Blas-
phematur Divinum per falsificationem Verbi, etiam per id,
quod credant et cogitent quod Deus Pater voluerit recon-
ciliari humano generi per poenam ultimae damnationis,
quae erat passiocrucis, et sic per sanguinem Filii sui, et
quod per id commotus sit et commoveatur ad misericor-
diam. Quis non, cui intelleffitus illustratus est, videt, quod
etiam hoc contra Divinum sit, et consequenter contra genu-
inum Verum Verbi? Nam quod contra Divinum est, hoc
blasphemia est; inde quoque trahere sensum litterae Verbi
ad confirmandum illud, blasphemia est. Sed de hac re in
sequentibus plura.

[b.] Quid itaque significat “blasphemia,’' constare pot-
est ex locis in Verbo ubi dicitur, ex quibus haec modo
in medium licet afferre z-Apud Evangelistas,

Jesus dixit, “Omne peccatum et blasphemia remittetur homini, Spiritus
vero blasphemia non remittetur hominibus: immo si quis dixerit
verbum contra Filium hominis, remittetur illi; quivero dixerit contra
Spiritum sanctum, non remittetur illi, neque in hoc saeculo neque
in futuro’' (Matth. xii. 31, 32);

‘¹ Dico vobis· quod omnia peccata remittentur filiis hominis ;. . . ‚quisquis
autem blasphemaverit in Spiritum. ., non habebit remissionem in
aeternum, sed reus erit aeterni judicii’' (Marc. iii. 28, 29);

“ Omnis. .qui dixerit verbum contra Filium hominis. remittetur illi: ei
vero, qui Spiritum sanctum blasphemaverit, non remittetur” (Luc.

xii. 1o):

    

