2044 APOCALYPSIS EXPLICATA.

quia apud illos qui non in bono sunt et inde nec in veris
(videatur mox praecedens articulus, n. 73Ο[α]) J inde Sequitur qUOd pel·
haec, nempe, “ubi mulier habet locum praeparatum a
Deo,'' significetur status ecclesiae ut interea provideatur
inter plures, et quod per adhuc sequentia, nempe, “ut
alant eam diebus mille ducentis sexaginta,’' significetur
usque dum crescit in Plenum (de quo mox infra, n. 732). sed
de hoc statu eeclesiae, qui intelligitur per “ locum mulieris
in deserto,'' in sequentibus hujus capitis amplius agitur;
dicitur enim quod “mulieri datae sint duae alae aquilae
magnae, ut volaret in desertum in locum suum, ubi aleretur
tempus et tempora et dimidium temporis a facie draconis ;”
praeter plura. Quod “locus '’ significet statum, est ex eo,
quod spatia, loca, distantiae in mundo spirituali sint in sua
origine status vitae: apparent quidem illa prorsus sicut in
hoc mundo; sed usque differunt in eo, quod quisque ex
loco ubi habitat noscatur qualis est, et quisque ex quali
suo noscatur ubi habitat3 ita in communi quoad loca

omnium secundum plagas, ac ita in particulari quoad loca ·

in societatibus, et quoque in singulari quoad loca 'in domi-
bus, immo in cameris: inde patet quod locus et quale status
unum agant, et hoc ex causa quia omnia quae in spirituali
mundo sunt, quae coram oculis apparent, usque ad terras,
sunt correspondentiae spiritualium ; inde est quod “locus‘’

significet Statum. (Quod spatia, loca et distantiae in sua origine sint status,
ac inde in Verbo significent status, videatur in opere De Caelo et Inferna, n. 191—199,
ubi De Spatio in Caelo adium est.) Inde quoque est quod in nostro

mundo receptum sit statum vocare locum ; ut quod consti-
tutus sit “in loco celso,'' “in loco eminenti,'’ et “in loco
illustri,” pro in statu celso, eminenti et illustri. Ex his
constare potest quid intelligitur per quod Dominus dixerit
discipulis, ⁵
Quod in domo Patris sui mansiones multae sint, et quod abeat ad paran-

dum illis locum, et si abiverit et paraverit illis locum quod ventu·
rus et assumpturus illos ad Se Ipsum (Joh. xiv. 2, 3):

per “ parare illis locum ”significatur providere caelum cuivis
secundum statum vitae ejus; nam per “discipulos ” intelli-
guntur omnes qui ab ecclesia Ipsius futuri sunt. Et apud
Lucam,

“Quando immundus spiritus exit ab nomine, peragrat sicca loca quae-
rens requiem'’ (xi. 24);

 

