2180 APOCALYPSIS EXPLICATA.

percussit; de quo ita in Libro Primo Samuelis,

“Dixit David ad Saulem, Pascens fuit servus tuus patri suo gregem, et
venit leo, et quidem cum urso, et abstulit pecudem de grege ; exivi
post eum, et percussi eum. . .; et cum surgeret contra me, appre-
hendi barbam ejus, et percussi eum et occidi eum; tam leonem
quam ursum percussit servus tuus: erit ergo philisthaeus. ‚prae-

putiatus, sicut unus de illis, eo quod opprobrio provocaverit ordines
Dei vivi '’ (xvii. 34-37) :

quod Davidi data sit potentia percutiendi leonem et ursum,
qui abstulit pecudem de grege, erat quia per Davidem
repraesentabatur Dominus quoad Divinum Verum, quo
illi qui ab ecclesia Ipsius sunt instruuntur ; et per ‘⁶ leonem·’'
significatur potentia Divini Veri spiritualis, et in opposito
sensu, ut hic, potentia falsi infernalis contra Divinum
Verum; ac per “ursum'’ significatur potentia Divini Veri
naturalis, et in opposito sensu potentia falsi contra id
Verum; per “pecudem'' autem de grege, significantur illi
qui ab ecclesia Domini sunt; et quia haec repraesentata
sunt, ideo data est Davidi potentia percutiendi ursum et
leonem, ut per id repraesentaretur et significaretur potentia
Domini tutandi suos in ecclesia per Divinum suum Verum,
a falsis mali quae ab inferno. Quod David “apprehenderit
barbam ursi,'' involvit arcanum, quod quidem-aperiri potest,
sed vix comprehendi: “barba’' significat Divinum Verum
in ultimis, in quo ipsa potentia ejus consistit; quod verum
etiam mali iqui in falsis sunt ore quidem serunt, sed illo
abutuntur ad destruendum ; quo tamen ablato, non amplius
illis aliqua potentia est; quare ursum occidit et leonem
percussit ; sed de hac re alibi plura. Per Goliathum autem,
qui erat Philisthaeus‚ et inde vocatur “praeputiatus,''
significantur illi qui in veris absque bono sunt; et vera
absque bono, sunt vera falsificata, quae in se falsa sunt:
“ praeputiatus ‘’ significat illos qui in spurcis amoribus corpo-
reis sunt, nam praeputium illis amoribus correspondet ; inde
patet quid victoria Davidis super Goliathum repraesentabat.
Ex his constare potest, unde est,

Quod David a Chuschajo comparetur urso orbato in agro (2 Sam. xvii. 8).

[d.] Apud Danielem,

Bestia altera ascendens e mari, “similis urse, et ad latus ejus erexit se, et
tres costae in ore ejus inter dentes ejus; insuper.. dicentes ei,
Surge, comede carnem multam ’' (vii. 5):

 

