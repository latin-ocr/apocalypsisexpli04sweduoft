 

1950 APOCALYPSIS EXPLICATA.

reat, non usque sit spiritualis, sed naturalis, immo sensualis ; x
nam scientia et facultas ratiocinandi non facit spiritualem
hominem, sed ipsa vita. Causa quod ita sit, est quia scientia
et inde facultas ratiocinandi est modo naturalis 3 quare etiarn
dabilis est apud malos, immo apud pessimos; at vera ex
Verbo una cum vita secundum illa faciunt hominem spiri-
tualem, nam vita est velle vera ae facere illa ex amore illo-
rum; hoc non dabile est ex solo naturali homine, sed ex
spirituali, et ex hujus influxu in naturalem; nam amare
vera, et ex amore velle illa, et ex ea voluntate facere illa,
est ex caelo, hoc est, per caelum a Domino, et est in sua
natura caeleste et Divinum; hoc non influere potest imme-
diate in mentem naturalem, sed mediate per mentem
spiritualem, quae aperiri et formari potest ad receptionem
lucis et caloris caelestis, hoc est, ad receptionem Divini Veri
ac Divini Boni. Causa quod haec non immediate influere
possint in mentem naturalem, est quia in hac mente resident
mala hereditaria hominis, quae sunt amoris sui et mundi;
inde naturalis homo in se spectatus non amat nisi semet et
mundum, et ex amore vult illa, et ex velle facit illa; et
haec sunt quae obstant quin e caelo illuc aliquid influere
possit et ibi recipi; quapropter provisum est a Domino ut
haec possint removeri, et sie possit dari locus pro veris et
bonis amoris spiritualis, nempe per aperitionem et formatio-
nem mentis spiritualis, quae supra mentem naturalem est, ac
per influxum inde caeli a Domino per illam in mentem natu-
ralem. Haec dic‘ta sunt ut sciatur quod scire illa quae
Verbi sunt, ac quae doetrinae ecclesiae, non faciat homi—
nem spiritualem, sed quod vita secundum illa quae Dominus ,
in Verbo praecepit ; proinde tametsi sciunt multa ex Verbo,
quod usque naturales et sensuales maneant. Hi itaque sunt
qui per ‘⁸ draconem” in Verbo significantur. Quod illi sint
qui significantur per “draconem,'’ est quia draco est genus
serpentis, qui non modo repit humi, sed etiam volat, et
inde apparet in caelo; ille volatus et haec apparentia est,
ex quibus illi qui in scientia veritatum ex Verbo sunt, et
non in vita secundum illas, intelligantur per “draconem:’'
per “serpentes ” enim in genere significantur sensualia
hominis (videatur supra,n. 581); inde quoque est quod draco
(in hujus capitis versu 9, et quoque cap. xx. vers. 2) dica-
tur “serpens antiquus.'’

