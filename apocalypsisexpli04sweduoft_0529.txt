    

CAP. xiv„ VERs. 13.—N. 898. ⁹ 2431

tiones subeunt, et post tentationes gaudia habent; sed
unde tentationes sunt, et post illas gaudia, quae hic intel-
liguntur per consolationes, in orbe adhuc nescitur, ex causa
quia pauci sunt quibus sunt tentationes spirituales, quia
pauci sunt in cognitionibus boni et veri, et adhuc pauci-
'ores qui in conjugio boni et veri, hoc est, in veris quoad
doctrinam et simul in bonis quoad vitam, et non alii in
,tentationes spirituales immittuntur quarn illi; quia si alii,
illi in tentationibus succumberent; et si succumberent,
foret status eorum posterior pejor statu eorum priori. Quod
non alii in tentationes spirituales possint immitti quam qui
in conjugio boni et veri sunt, est genuina causa, quia mens
spiritualis, quae proprie est internus homo, non apud alios
aperiri potest, nam cum illa mens aperitur, tunc tenta-
tiones existunt: causa est, quod caelum, hoc est, Dominus
. per caelum, per mentem spiritualem hominis influat in
mentem naturalem ejus; non alia est via caeli, hoc est,
Domini per caelum in hominem; et cum caelum influit,
tunc removet obstantia, quae sunt mala et inde salsa, quae
in naturali mente seu in naturali homine resident; et illa
non removeri possunt quam per vivam agnitionem illorum
ab homine, et dolorem animae propter illa: inde est quod
in tentationibus sint homini angores ex malis et salsis in
cogitationem exsurgentibus ; et quantum tunc homo agno-
scit sua peccata, se reum facit et supplicat de liberatione,
tantum tentationes ei conducunt. Ex his patet quod
homini tentatio spiritualis sit, dum internum ejus, quod
vocatur mens spiritualis, aperitur, ita dum homo regene-
ratur. Quando itaque mala et falsa hominis remota sunt,
tunc tentationes pera&ae sunt, et illis peraffitis influit
gaudium per caelum a Domino, et illius mentem naturalem
implet; hoc gaudium est quod intelligitur hic per “conso-
lationes:” has consolationes accipiunt omnes qui tenta-
tiones spirituales subeunt; ab experientia loquor. Quod
homo post tentationes gaudia accipiat, est quia homo post
>illas admissus est in caelum; nam homo per tentationes
conjungitur caelo, et immittitur in illud; inde ei gaudium
simile quod est angelis ibi.

898. “Scriba''—Quod significet certitudinem, constat
ex significatione “scribere,'' quod sit certitudo; nam quod
e caelo dicitur, et mandatur ut scribatur, id est sicut quod

