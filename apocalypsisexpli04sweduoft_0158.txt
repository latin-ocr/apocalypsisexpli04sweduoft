 

2060 APOCALYPSIS EXPLICATA.

tametsi doctrina illorum, quae est Doctrina Athanasii de
Trinitate, aliud docet; haec enim docet quod Divinum et
Humanum sit unita Persona, ac utrumque unum sicut
anima et corpus: consulat quisque eorum semet, et perci-
piet quod talis eis idea de Domino sit. Ex his constare
potest quid intelligitur per “Michaelem et angelos ejus‚”
qui curn dracone pugnarunt; quod nempe illi qui Huma-
num Domini Divinum agnoscunt, et qui pro vita amoris et
charitatis sunt; nam qui pro hac sunt, non possunt aliter

quam agnoscere Divinum Humanum Domini, ex causa„

quia alioqui non in aliquo amore in Dominum, et inde nec
in charitate erga proximum possunt esse; haec enim cha-
ritas et ille amor est unice a Divino Humano Domini, et
non a Divino separato ab Humano Ipsius, nec ex Humano
separato a Divino Ipsius; quare etiam postquam “projec-
tus est draco in terram cum angelis ejus,’‘ vox dieta est e
caelo, “Nunc facta est salus, et potentia, et regnum Dei
nostri, et potestas Christi Ipsius '’ (vers. 10). Ex his con-
stare potest quid per “ Michaelem et angelos ejus ’' intel-
ligitur. Quod Michaelem in specie concernit; creditur
ex sensu litterae quod sit unus ex archangelis; sed non
est aliquis archangelus in caelis: sunt quidem angeli
superiores et inferiores, tum sapientiores magis et minus;
et quoque in societatibus angelorum sunt moderatores
reliquis ibi praefe&i; sed usque non sunt archangeli, sub
quorum obedientia ex aliquo arbitrio stant; tale regimen
non datur in caelis, omnes enim ibi non alium supra se
corde agnoscunt quam solum Dominum; quod intelligitur
per Domini verba apud Matthaeum,

“Vos. .nolite vocari doctor; unus enim est vester Doaor, Christus;
omnes autem vos fratres estis. Et patrem ne vocetis vestrum in
terra ; unus namque est Pater vester qui in caelis est. Neque vo·
cemini magistri ; unus enim vester est Magister, Christus. Qui. .
maximus est vestrum, erit minister vester '' (xxiii. 8—11):

per illos autem angelos qui nominantur in Verbo, ut per
“Michaelem'’ et “Raphaelem,'' intelliguntur administra-
tiones et functiones, et in genere partes determinatae et
certae administrationis et functionis omnium angelorum;
quare hic per “Michaelem'’ intelligitur id functionis ange-
lorum quod supra dictum est, nempe defensio illius partis
doctrinae ex Verbo quod Humanum Domini Divinum sit,

