2314 APOCALYPSIS EXPLICATA. .

[potest] videre quod falsum sit. Propone aliquod falsum, et
dic quod id verum sit, quia ab antesignano, qui ab asseclis
creditur illustratus aut inspiratus, dictum est; et deme
rationis usum, et sic inhibe ne intellectus luce aliqua intret ;
visurus es omnia sicut vera, et persuadeberis: causa est,
quia prima propositio creditur, et non primum exploratur

num illa verum sit vel falsum. Ut sciatur quod falsum⁴

aeque confirmari possit sicut verum, sit hoc levissimum
exemplum: propone hoc ridiculosum, quod corvus albus
sit, et confirma id per haec, quod corvus non nascatur
prorsus niger, quod dum senescit albescat, quod pennae
ejus interius albae sint, et quoque cutis, et quod sic nigredo
sit modo umbra albis circumindu&a; et ratiocinare quod
homo quidem secundum aspectum possit loqui, nempe
dicere quod sit niger, sed usque ex intellectu debeat cogi-
tare, quia homo est, quod albus sit, quia interius albus

‘est; sicut licet de solis progressione circum tellurem ex' '

aspectu loqui, ut quoque dicitur in Verbo, quod nempe
oriatur et occidat, sed usque debeat ex intellectu cogitare
quod tellus se circumvolvat, et faciat illam apparentiam;
adde ratiocinia ex coloribus, quod omnes albi sint ex ori-
gine, quia sunt ex luce caeli; et ex eo, quod omnis color,
dum commolitur in pulverem, etiam crystallum nigrum,
albus sit, de qua re cita auctores optices; insuper aufer
rationis usum, et dic quod vir auctoritatis et eruditionis
hoc viderit, et fige mentem in confirmationibus et non in

prima propositione, forte erit qui persuadebitur: sed hoc,

ridiculosum dicitur, quia fatuum est avem ex alio colore
quam ex suo, in quo apparet, judicare, sic enim omnia in
mundo dicerentur alba. Simile est cum falsis haeresium,-
ut cum maxima illa, quae suit in Babele‚ de qua apud
Danielem, quod rex ibi indictum ederit, ut pro Deo colere-
tur ; ut quoque est cum ratiociniis illorum, quae ex inferno
sunt, quod omnia Naturae sint, immo quod Natura semet
creaverit, et non Deus illam; et si ausim dicere, ita quo-
,que est cum fide justificante absque actuali vitae coopera-
tione. Talia intelliguntur hic per “signa magna,'’ quae
fecit bestia e terra ascendens, et quae fecit ut ignis descen-
derit e caelo in terram coram hominibus, et seduxit habi-
tantes super terra, propter signa quae data ei facere coram
bestia, ut in hoc versu et in sequente dicitur.

   

