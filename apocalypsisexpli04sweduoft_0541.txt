 

CAP. XIV„ VERs. 1 3.—N. 902. 2443

.- veritate agerent, non fuerit ex se sed ex Domino, et quod
sic bona opera essent omnia quaecunque ex illis, tametsi
sicut ex se fecerunt; et quod inde sit quod post mortem
a Domino evecti sint in tertium caelum: ex his patuit
quomodo vita spiritualis, quae est vita angelorum caeli,
comparatur. Nunc autern dicetur quomodo illa vita per
hodiernam fidem destructa est. Hodierna fides est, quod
credendum sit quod Deus Pater miserit Filium suum, qui
crucem passus est pro nostris peccatis, ac sustulerat dam·
nationem legis per impletionem ejus, et quod haec fides
absque bonis operibus unumquemvis salvet, immo etiam
in ultima mortis hora. Per hanc fidem impressam a pue-
ritia,.et dein confirmatam ex praedicationibus, factum est
ut non aliquis fugiat mala ex religione, sed solum ex
lege civili et morali; ita non quia peccata sunt, sed quia
’ damna. Expende, dum homo cogitat quod Dominus pas-
sus sit pro nostris peccatis, quod sustulerit damnationem
legiS, et quod credere illa seu fides illorum sola absque
bonis operibus salvet, annon vilipendat omnia praecepta
decalogi, et omnem vitam religionis praescriptae in Verbo,
et praeterea omnia vera quae docent charitatem; separa
itaque haec, et remove ab homine, an est apud illum aliqua ,
religio? religio enim non consistit in solum cogitare hoc
aut illud, sed in velle et facere id quod cogitat, ac nulla
religio est cum separatur velle et facere a cogitare. Inde
sequitur quod per hodiernam fidem vita spiritualis, quae
est vita angelorum caeli, et ipsa vita Christiana, destructa
sit. Expende ulterius, unde est quod decem praecepta
decalogi e Monte Sinai per tantum miraculum promulgata
sint, quod insculpta sint binis tabulis ex lapide, et quod
⁷ hae positae sint in arca, super quam positum fuit propitia-
torium cum cherubis, et locus ille, ubi illa praecepta, dic‘tus
sit sanetum san&orum‚ intra quem non licuit Aharoni
intrare nisi semel quotannis, et hoc cum sacrificiis et cum
suffitu3 et si absque illis intravisset, mortuus succubuisset ;
tum quod per arcam illam tot miracula postea facia sint.
Annon omnes in universo orbe terrarum similia praecepta
sciunt? Annon leges illorum civiles eadem dictant? Quis
non ex solo naturali lumine scit, quod propter ordinem in
unoquovis regno, non adulterandum sit, non furandum,

non occidendum, non false testandum, et plura quae ibi?

