2336 APOCALYPSIS EXPLICATA.

837. Quoniam hactenus plura dicta sunt de fide et de ⁰ v

operibus, ..velim nunc eadem in summam breviter conferre,

quae haec est :—-(1.) Quod omnis homo post mortem fiat · [ἶ
suus amor, et quod spiritus hominis non sit nisi quam· ; ,

affectio quae amoris ejus est; quare homo cum fit spiritus,
ex affectione sua cogitat et inde loquitur, tum ex affectione

sua vult et inde facit, et tunc illa quae affectionis seu amoris ’
ejus sunt desiderat et haurit, et quae non affectionis seu 3

amoris sunt aversatur et rejicit; immo facies ejus succes-
sive fit facies affectionis seu amoris ejus; inde postea

cognoscitur ;. tum etiam ex loquela, cujus sonus est ejus »

affectionis sonus. Verbo, homo post mortem fit suus amor
seu sua affectio in forma3 quapropter· dum aliquis. contra
‚affectionem quae amoris ejus est, loquitur, aut illam im-
pugnat, mutatur facies ejus, et quoque ipse abit, aut subito
evanescit. Quoniam omnes homines post mortem sunt
substantiae et formae amoris sui, ideo universum caelu-m,
quod ex angelis qui fuerunt homines consistit, in societates
secundum affectionum genera et species, ita secundum
ι omnes affectionum differentias et varietates, distinctum
est-3 similiter infernum, quod etiam ex spiritibus qui fue-
runt homines consistit, in societates secundum affectiones
caelestibus oppositas, et secundum omnes illarum differen-
tias et varietates in genere et in specie, distinctum est.
Quod homo post mortem sit suus amor, seu sua affectio quae
amoris.-hactenus in mundo ignotum fuit; mundus enim
crediderat quod affectio nihil faciat, sed quod cogitatio, ex
causa quia homo non potuit reflectere super affectiones et
illarum varia apud se, sed super cogitationesv et earum
varia; has enim intus in se quasi videt, non autem affec-
tiones; et quae non ad visum cogitationis ejus perveniunt,
et sic se manifestant, non animadvertit: sed qui sapiens
est, is ex cogitationibus suis affectiones suas nosse potest,
in illis enim se manifestant, dum homo in sui spiritus libero
est, et solus apud se; nam cogitat tunc ex affectione quae
amoris ejus est; cogitatio nec aliud est quam affectio per
lucis influxum visibilis in variis formis facta; quare si aufers
affectionem, perit illico cogitatio, sicut lux si aufers flam-
mam. Ex his constare potest, quantum interest comparare
sibi amorem seu affectionem caelestem, quae quomodo
comparatur, dicetur in his sequentibus. Sciendum est

 

   

